# 3. Ciklusok

1. **Három kocka.** Addig dobálunk 3 (szabályos, hatoldalú) kockával, amíg a dobott számok összege 6-nál kisebb vagy 15-nél nagyobb nem lesz. Készíts `C#` programot a kísérlet szimulációjaként! Minden sorba írd ki a dobott értékeket, valamint a három szám összegét!

    **Minta:**
    ```
    5 3 2 10
    6 1 5 12
    3 3 2 8
    1 6 6 13
    5 6 6 17
    Átlag: 
    ```

2. **Utazás.** Jani egy szombati napon Budapestre akart jutni, de a MÁV ebben többet akadályozta, mint segítette.

    **a.** Olvasd be az indulási és érkezési idejét (óra, perc), majd határozd meg, hogy mennyi ideig (óra, perc) utazott. Pontosan a minta szerint jelenítsd meg az adatokat!

    **b.** Biciklivel 4 óra 3 perc megtenni ezt a távolságot. Jelezd a felhasználó számára, hogy gyorsabb lett volna-e, ha Jani biciklivel megy!

    **Minta:**    
    ```
    Indulás óra: 9
    Indulás perc: 48
    Érkezés óra: 14
    Érkezés perc: 2

    Utazási idő: 4 óra 14 perc.
    Biciklivel gyorsabb az út!
    ```

3. **Alternáló reciprokösszeg.** 

    **a.** Olvass be egy $n$ egész számot, majd határozd meg $1$-től $n$-ig a számok reciprokainak a váltakozó előjellel képzett összegét!

    **Minta:** $n=100$ bemenetre 
    
    $$1 - \dfrac{1}{2} + \dfrac{1}{3} - \dfrac{1}{4} + \dfrac{1}{5} - \dfrac{1}{6} + \ldots - \dfrac{1}{100} \approx 0.688$$

    **b.** Teszteld a beolvasott számot, és csak 10 és 5000 közötti értéket fogadj el! Hiba esetén kérd be újra az adatot amíg jót nem ad meg a felhasználó!

