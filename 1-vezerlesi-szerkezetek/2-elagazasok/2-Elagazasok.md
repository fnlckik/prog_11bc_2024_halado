# 2. Elágazások

1. **Víz.** Olvassuk be egy víz hőmérsékletét, majd írjuk ki a halmazállapotát (szilárd, folyadék, gáz)!

2. **Szőkőév.** Válasszunk véletlenszerűen egy évet 2001 és 2024 között, majd döntsük el, hogy szökőév-e!

3. **Másodfokú.** Adjuk meg, hogy hány valós megoldása van egy $ax^2 + bx + c = 0$ alakú másodfokú egyenletnek! Az $a$, $b$ és $c$ egész paramétereket olvassuk be konzolról!

    *Példa*:
    | Bemenet | Kimenet |
    | - | - |
    | 3 5 1 | 2 |
    | 1 4 4 | 1 |
    | 1 1 4 | 0 |

4. **Osztályzat.** Generáljunk egy osztályzatot véletlenszerűen 1 és 5 között, majd írjuk ki a felhasználó számára szöveges formában!

    Lehetséges értékelések: elégtelen, elégséges, közepes, jó, jeles.

5. **Háromszög.** Döntsük el, hogy 3 egész számból szerkeszthető-e háromszög!
    
    *Háromszög-egyenlőtlenség: egy háromszögben bármely két oldal összege nagyobb a harmadik oldalnál.*
    
6. **Egyenlőszárú.** Ismerjük egy háromszög három oldalát. Írj programot, ami eldönti, hogy egyenlőszárú-e!

7. **Korábban.** Kérjünk be egy napon belül két időpontot (óra, perc) és adjuk meg a korábbit! (Egyforma időpontok esetén bármelyiket.)

8. **Számítógép.** Egy új számítógépre gyűjtünk pénzt.
   
    a. A termék árát a program véletlenszerűen sorsolja ki $230\ 000$ Ft és $370\ 000$ Ft között, de csakis 1000-rel osztható szám lehessen!

    b. Olvasd be, hogy jelenleg mennyi pénzt tettünk félre, majd határozd meg, hogy a szükséges pénz hány százaléka van meg!

    c. Ha már a teljes összeg megvan, akkor ne százalékot jelenítsen meg a program, hanem jelezze, hogy sikerült a gyűjtés!
