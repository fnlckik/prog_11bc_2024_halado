# 4. Jogosítvány

Adatokat tárolunk $N$ darab emberről $(10\leq N \leq 100)$. Mindenkiről tudjuk a keresztnevét, az életkorát, valamint azt, hogy rendelkezik-e jogosítvánnyal.

Az adatokat **konzol**ról olvassuk be. Először az emberek számát, majd soronként egy-egy ember adatát (név, kor, jogsi). Egy soron belül az adatok szóközzel vannak elválasztva. Ha rendelkezik egy adott ember jogosítvánnyal, akkor "I", különben "N" szerepel a sor végén.

## Minta bemenet
```
20
Dániel 30 I
Márta 28 H
Béla 25 I
Kata 23 H
Viktor 36 I
Cecília 17 H
Emese 22 H
József 29 H
Ferenc 19 I
Tímea 34 H
Péter 31 H
Irén 20 I
Nándor 27 I
László 26 I
Orsolya 32 I
Sándor 35 I
Gabriella 21 I
Réka 33 I
Anna 18 I
Henrik 24 H
```

## Feladatok

1. Olvasd be az adatokat **konzol**ról, majd tárold el három tömbben! (A megoldáshoz kihasználható, hogy legfeljebb 100 adatunk lehet.)

2. Határozd meg, hogy az emberek hány százaléka rendelkezik jogosítvánnyal! Két tizedesre kerekítve add meg a választ!

3. Található-e olyan ember, aki 30 év feletti, de még nincs jogsija? Ha igen, add meg a nevét!

4. Mennyi a korkülönbség a legidősebb és a legfiatalabb ember között?

5. Igaz-e, hogy a legalább 20 évesek közül többen rendelkeznek jogsival, mint a 20 év alattiak közül?

6. Van-e olyan személy, akinek a neve "F" betűvel kezdődik? Ha igen, add meg a nevét!

7. Határozd meg az utolsó 10 ember átlagos életkorát!

